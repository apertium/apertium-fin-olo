REPOSATU

1. Kettu löysi onton vaahteran alta kolon, kaivoi maahan kuopan ja teki sinne itselleen pesän. 
2. Aurinkoisena kesäpäivänä sille syntyi neljä pentua.  
3. Ne olivat hyvin kauniita: korvat suipot, kirsu ja huulet mustat, hännät keltaiset ja hännänpää valkoinen, jalat pienet ja kynnet ohuet.  
4. Katsoo kettu poikiaan ja sydämessään iloitsee. 
5. Ja kettu päätti näyttää pentujaan kaikille peltojen ja metsien eläjille.  
6.  Se syötti pentunsa, imetti ne maidollaan, paneutui makuulle ja otti pennut viereensä.  
7. Pian ne nukahtivat.  
8. Emo nousi, nuolaisi neljää poikastaan ohuella kielellään päälaelta ja lähti ulos pesästä.  
9. Auringonvalo häikäisi ketun. 
10. Se vilkaisi ympärilleen ja huomasi korkean kuusen latvassa oravan, joka varasi talveksi sieniä.  
11.  ”Orava, orava, tule katsomaan millaisia pörröisiä pentuja minulle on syntynyt .” 
12. ”Kohta tulen, pistelen vain ensin nämä sienet oksiin, sitten tulen alas puusta.” 
13. Kettu meni pois.  
14. Se kulki metsässä tammien keskellä.  
15. Se eteen tuli järvi. 
16. Se seisahtui järven rannalle ja katsoi veteen.  
17. Sieltä  näkyi sininen taivas ja lumivalkoiset pilvet.  
18.  Sen luokse ui kala ja kysyi siltä: ”Mitä sinä täältä etsit, repolainen?”  
19.  ”Tulin sinua kylään kutsumaan.”  
20.  Tule huomenna käymään.”  
21. ”Tulisinhan minä, mutta jalan en pääse.”  
22. ”Lähetän sitten variksen sinua noutamaan. Se tuo sinut.” – sanoi kettu ja juoksi pois. 
23.  Se tuli pellolle.  
24. Ja näki tien vieressä hiiren istumassa kiven takana.  
25. Hiiri jyrsi kortta ja teroitti hampaitaan.  
26. Hiiri huomasi ketun ja meni koloonsa kiven alle piiloon. 
27.”Miksi menit piiloon, hiirulainen?”  
28. ”Jos en olisi mennyt piiloon, niin olisit syönyt  minut kokonaan, päineni ja jalkoineni, suolineni ja maksoineni, karvoineni ja verineni.” 
29. ”Älä pelkää minua hiiri.”  
30. ”En minä sinua syö.”  
31. ”Tule huomenna minun luokseni, lapsiani katsomaan.”  
32. ”En minä tiedä milloin huominen tulee.”  
33.  ”Kun tulee yö ja tulee pimeä. 
34. Käyt nukkumaan. 
35. Sitten nouset ja tule minun luokseni. ” 
36. ”Ymmärsin, minä tulen.”  
37. Kettu lähti juoksemaan.  
38. Kettu huomasi tien poskessa jonkinlaisen mytyn. 
39. Kosketti sitä käpälällään ja se pisti ketun varpaat verille.  
40. Samassa mytty aukesi ja kettu näki jalat, vatsan ja pitkän kuonon. 
41. Kettu seisoi paikallaan, huohotti ja jopa menetti tajuntansa.  
42. Kettu pelästyi ja loikkasi syrjään. 
43. Sanoi sitten vienolla äänellä: ”Miksi sinä noin minua pelottelet ja pistät?”  
44. ”En minä pelotellut – sanoi siili – olin nukkumassa ja vasta heräsin.  
45. Mutta minulla on pistävät piikit.” 
46. Oli auringonlaskun aika.  
47. Alkoi nopeasti pimetä.  
48. Taivaalle syttyi tähtiä ja nousi haalea kuu.  
49. Olenpas minä kauan kuljeskellut – sanoi kettu ja lähti kiireesti uutta, lyhyempää tietä myöten kotiin.  
50. Tien varrella kasvoi koivuja, lehmuksia ja haapoja sekä pihlaja.  
51. Kettu löysi puun alta viisi pihlajanmarjaa.  
52. Otti yhden suuhunsa ja puraisi sitä eikä saanutkaan nielaistuksi, niin hapan oli pihlajanmarja.  
53.  Loput viskasi maahan.  
54. Sen jalan alle osui luu. 
55. Kettu otti sen lujasti hampaisiinsa ja vei pesäänsä.  
56. Kotinsa luona se pysähtyi kuuntelemaan: siellä sen neljä pentua inisivät kuin mehiläiset.  
57. Seuraavana päivänä ketun kodin luo kerääntyi paljon vieraita.  
58. Kaikki toivat hänelle tuomisia.  
59. Karhu toi täyden pytyn hunajaa.  
60. Sammakko ja siili toivat lettuja.  
61. Ensin annettiin ketunpennuille seuraavat nimet: Yksi, Kaksi, Kolme ja Neljä.  Sitten kaikki rupesivat levittämään letuilleen voita ja niitä hunajan kera syömään ja ketunpoikia kehumaan.


